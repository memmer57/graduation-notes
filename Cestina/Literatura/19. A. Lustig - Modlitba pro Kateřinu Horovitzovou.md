# Arnošt Lustig - Modlitba pro Kateřinu Horovitzovou

## Autor, název

- **Arnošt Lustig** - Prozaik, publicista, autor rozhlasových her. Z rodiny židovského maloobchodníka. Prošel si koncentračními tábory v Osvětimi a Buchewaldu, jeho dílo je tedy stavěno na jeho zkušenosti z koncentračních táborů. Z koncentračního táboru se mu podařilo uprchnout, poté se skrýval až do osvobození. V roce 1968 odešel z Československa, žil v Jugoslávii, později se usadil v USA. V roce 2008 dostal cenu Franze Kafky za literaturu. Zemřel v Praze.

## Druh, žánr

- **Epika** | **Novela**

## Směr

- Tzv. druhá vlna válečné prózy. Témetika druhé světové války. Soustředí se na úděl židů a střet člověka se zlem. Další díla z toho směru s podobnou tématikou jsou například Spalovač mrtvol (Ladislav Fuks) nebo Romeo, Julie a tma (Jan Otčenášek)

## Místo a čas

- Dílo se odehrává během roku 1943 v táboře v Osvětimi, později ve vlaku

## Obsah

Kniha pojednává o tragickém osudu skupiny židovských boháčů, kteří se zachránili před německým nacismem útěkem do USA, ale posléze v roce 1943 se vrátili do Itálie a padli do rukou nacistů. Následně byli převezeni do zajateckého tábora, tam se jich ujímá důstojník SS, Němec Bedřich Brenske, jehož úkolem je vymámit do židů peníze, které mají uložené ve švycarských kontech. Brenske jim přislíbí deportaci do USA, tedy záchranu života. Mluvčím skupiny se stane obchodník Herman Cohen, jenž se slituje nad mladou polskou židovkou Kateřinou Horovitzovou, která je s její rodinou transportována do koncentračního tábora Osvětim II. Kateřina se připojí k obchodníkům. Obchodníky stála její záchrana sto tisíc franků.

Brenske skupině sdělí, že budou vyměněni za zajaté německé důstojníky, všichni nastupují do vlaku a jedou směrem Hamburk, kde na ně má čekat loď. Cestou z nich Brenske pod nejrůznějšími záminkami vyloudí mnoho peněz. Obchodníci začinají tušit, že se svobody nedočkají a že jde o podvod.

Kateřina nemá americký pas, ale získá ho tím, že se provdá za Cohena. Jsou oddáni v táboře, polským židovským rabínem Dajemem z Lodže. Židé však museli za všechno zaplatit. Brenske z nich postupně vymámil veškeré jejich peníze. Po návrati do tábora se kvůli údajné hygieně všichni musí svléknout a jít do očistné místnosti. Tam všichni očekávají konec. Vědí, že se ve skutečnosti jedná o plynovou komoru. Kateřina po svléknutí díky odpoutání pozornosti jejím tělem sebere jednomu vojákovi zbraň a dva vojáky zastřelí. Brenske se vrací a vzniklou situaci řeší nařízením popravy Kateřiny i ostatních obchodníků.

## Postavy

- **Kateřina Horovitzová** - židovka, mladá tanečnice, sebevědomá, krásná, tichá, věří v dobro
- **Bedřich Brenske** - vlídně tvářící se nacistický důstojník, cílevědomý, krutý, manipulátor
- **Herman Cohen** - bohatý žid, mluvčí obchodníků, statečný, rozumný
- **Krejčí a rabín Dajem** - důležití pro rozvíjení děje, objevují se ve zlomových okamžicích, pomáhají čtenáři předvídat události

## Kopompozice

- Tři číslované části, chronologická kompozice, budování napětí, na konci rychlá gradace a spád

## Jazykové prostředky

- Spisovná čeština, dlouhé věty, německá slova, židovská slova (rabín), er forma, vlastnosti postav vystihovány jejich mluvou (např. Brenske mluví uhlazeně, zdvořile, diplomaticky)

## Hlavní smysl

- Ukázat nelidskost nacismu nejen ve vyhlazovacích táborech
- Ukázat proč se většina vězňů nevzchopila k odporu - doufali v privilegium, výjimku, ve štěstí
- Dílo také ukázalo jak nacismus dokázal Němce ve vyhlazovacích táborech změnit, takže pod vlivem ideologie nebrali Židy ani jako lidské bytosti

## Vlastní názor

- Líbilo se mi. Má jisté unikátní prvky, hezky popisuje atmosféru a prostředí. Člověk se jednodušše vžije do situace. Účel splňuje.
